<html>
<head><meta http-equiv="Content-Type" content="text/html; charset=UTF-8" /></head>
<body bgcolor="#87CCFA">

<table cellpadding="3" cellspacing="0" width="100%">
  <tr>
    <td bgcolor="#FFFFFF" height="2"/
  </tr>
  <tr>
    <td bgcolor="#101010" valign="middle" align="center">
    <font size=+2 color="#FFFFFF"><b>Introduzione</b></font>
    </td>
  </tr>
  <tr>
    <td bgcolor="#FFFFFF" height="2"/
  </tr>

<tr>
<td bgcolor="#87CCFA">
<p/>
Questo gioco è un sistema di particelle bi-dimensionale che simula oggetti fisici che galleggiano in acqua, come navi ed altro. Potete bucare un oggetto, tagliuzzarlo, applicarci forze, e distruggerlo con bombe. Appena l'acqua penetra l'oggetto esso inizierà as affondare e, se siete abbastanza fortunati, addirittura inizierà a rompersi in pezzi!
<p/>
La nostra filosofia nel creare questo gioco è di rimanere il più possibile fedeli alla realtà fisica. Ogni nuovo aggiornamento aggiunge nuovi modi in cui le particelle interagiscono fra di loro e con il mondo che le circonda; immaginate ad esempio la forza di gravità, il galleggiamento, il calore, ed il vento, ma anche urti elastici sul fondale oceanico, e forze di resistenza dovute al movimento subacqueo.
<p/>
Potete create i vostri oggetti preferiti creando file di immagine con colori che corrispondono a materiali, sequendo una tavolozza che viene distribuita con il gioco stesso. Ogni materiale ha le sue proprietà fisiche, quali massa, forza, rigidità, permeabilità all'acqua, proprietà sonore, caratteristiche elettriche, e così via. Se volete potete anche applicare un'immagine ad alta risoluzione al vostro oggetto. Una volta caricato, potrete osservare il vostro oggetto galleggiare e rispondere a sollecitazioni estreme! Per maggiori informazioni su come creare un oggetto, date un'occhiata alla guida "How to Build a Ship" nella cartella "Guides".
<p/>
Il simulatore viene distribuito con alcuni oggetti pre-costruiti - per la maggior parte navi. Li potrete trovare nella cartella "Ships".
<p/>
</td>
</tr>

  <tr>
    <td bgcolor="#FFFFFF" height="2"/
  </tr>
  <tr>
    <td bgcolor="#101010" valign="middle" align="center">
    <font size=+2 color="#FFFFFF"><b>Strumenti</b></font>
    </td>
  </tr>
  <tr>
    <td bgcolor="#FFFFFF" height="2"/
  </tr>

<tr>
<td bgcolor="#87CCFA">
<p/>
Ci sono molte cose che potete fare una volta caricata una nave.<br/>
Innanzitutto, potete usare lo strumento <b>Distruggi</b> <img src="../../Resources/smash_cursor_down.png"/> per creare buchi nell'oggetto. Più mantenete premuto il tasto del mouse, più sarà largo il buco creato! Potete anche usare lo strumento <b>Taglia</b> <img src="../../Resources/chainsaw_cursor_up.png"/> per tagliuzzare parti della nave.<br/>
Gli strumenti <b>Attrai/respingi</b> <img src="../../Resources/drag_cursor_up_plus.png"/> e <b>Vortice/anti-vortice</b> <img src="../../Resources/swirl_cursor_up_cw.png"/> applicano forze radiali e tangenti, rispettivamente. Anche con questi strumenti, più mantenete premuto il tasto del mouse, più potenti sono le forze applicate. Potete invertire le forze con il tasto <img src="../../Help/ks_shift.png"/>.<br/>
Lo strumento <b>Spillo</b> <img src="../../Resources/pin_cursor.png"/> vi permette di "congelare" una particella: una volta congelata, la sua velocità diventerà zero e la sua posizione non cambierà più. Con questo strumento è consigliabile aumentare la resistenza della nave usando la finestra dei <i>Parametri del simulatore</i>, altrimenti la particella si distaccherà rapidamente dalle particelle adiacenti a causa dello sforzo enorme dovuto al rimanere immobile. Una volta aggiunto, uno spillo può essere rimosso applicando di nuovo lo strumento sulla stessa particella.<br/>
Lo strumento <b>Muovi/ruota</b> <img src="../../Resources/move_cursor_up.png"/> può essere utillizzato per spostare (o per ruotare, se si tiene premuto il tasto <img src="../../Help/ks_shift.png"/>) parti di una nave, mentre lo strumento <b>Muovi tutto/ruota tutto</b> <img src="../../Resources/move_all_cursor_up.png"/> vi permette di spostate (o ruotare) una nave <i>intera</i>.<br/>
Con lo strumento <b>Pinza</b> <img src="../../Resources/pliers_cursor_up.png"/> potete afferrare una particella e spostarla ovunque - ma attenzione, se tirate troppo si romperà!<br/>
Lo strumento <b>Inonda/asciuga</b> <img src="../../Resources/flood_cursor_up.png"/> vi permette di aggiungere acqua ad una nave, mentre tenendo premuto il tasto <img src="../../Help/ks_shift.png"/> lo strumento vi permette di <i>rimuovere</i> acqua.<br/>
L'<b>HeatBlaster</b> <img src="../../Resources/heat_blaster_heat_cursor_up.png"/> può essere utillizzato per riscaldare parti di una nave, avvicinandole pericolosamente al loro punto di combustione; tenendo premuto il tasto <img src="../../Help/ks_shift.png"/> lo strumento invece <i>rimuoverà</i> il calore.<br/>
Quando una nave affonda e si trova sul fondale oceanico per abbastanza tempo, la sua struttura inizia ad arrugginirsi e ad indebolirsi; a questo punto potrete quindi usare lo strumento <b>Strofina</b> <img src="../../Resources/scrub_cursor_up.png"/> per rimuovere la ruggine. Tenendo premuto il tasto <img src="../../Help/ks_shift.png"/>, lo strumento permetterà invece di arrugginire la nave manualmente.<br/>
Potete usare il <b>WaveMaker</b> <img src="../../Resources/wave_maker_cursor_up.png"/> per generare onde artificiali, e lo strumento <b>Regola fondale</b> <img src="../../Resources/terrain_adjust_cursor_up.png"/> per modificare il fondale oceanico, creando abissi e isole a vostro piacimento. Il tasto <img src="../../Help/ks_shift.png"/> vincola l'aggiustamento in senso orizzontale.<br/>
Lo strumento <b>Spaventa</b> <img src="../../Resources/megaphone_cursor_up.png"/> mette...spavento ai pesci. Con il tasto <img src="../../Help/ks_shift.png"/>, lo strumento diventa gustoso mangime, suscitando l'interesse dei pesci verso il cursore del mouse.
<p/>
Infine, chi tra di voi si sente più aggressivo potrà usare varie bombe per realizzare distruzioni più elaborate.<br/>
Le <b>Bombe a orologeria</b> <img src="../../Resources/timer_bomb_cursor.png"/> esplodono automaticamente dopo alcuni secondi, mentre le <b>Bombe telecomandate</b> <img src="../../Resources/rc_bomb_cursor.png"/> e le <b>Bombe anti-materia</b> <img src="../../Resources/am_bomb_cursor.png"/> aspetteranno pazientemente che voi le inneschiate con i tasti <img src="../../Help/ks_d.png"/> e <img src="../../Help/ks_n.png"/>, rispettivamente. Le <b>Bombe a impatto</b> <img src="../../Resources/impact_bomb_cursor.png"/> invece esplodono da sole quando vengono colpite.
<p/>
Se provate rimorso per i danni che avete arrecato, potete provare lo strumento <b>Ripara</b> <img src="../../Resources/repair_structure_cursor_up.png"/> sulle parti danneggiate della nave; se siete sufficientemente abili, sarete in grado di ripristinarne la struttura.
<p/>
</td>
</tr>

  <tr>
    <td bgcolor="#FFFFFF" height="2"/
  </tr>
  <tr>
    <td bgcolor="#101010" valign="middle" align="center">
    <font size=+2 color="#FFFFFF"><b>Controlli</b></font>
    </td>
  </tr>
  <tr>
    <td bgcolor="#FFFFFF" height="2"/
  </tr>

<tr>
<td bgcolor="#87CCFA">
<p/>
Per ingrandire e rimpicciolire la panoramica usate i tasti <img src="../../Help/ks_plus.png"/> e <img src="../../Help/ks_minus.png"/> o la ruota del mouse, mentre per traslare la panoramica usate i tasti <img src="../../Help/ks_left.png"/> <img src="../../Help/ks_up.png"/> <img src="../../Help/ks_right.png"/> <img src="../../Help/ks_down.png"/>. Quando vi perdete potete sempre usare il tasto <img src="../../Help/ks_home.png"/> per ripristinare la panoramica alle coordinate iniziali.<br/>
La luminosità ambientale si può regolare con i tasti <img src="../../Help/ks_pgup.png"/> e <img src="../../Help/ks_pgdown.png"/>.
</td>
</tr>
</table>

</body>
</html>